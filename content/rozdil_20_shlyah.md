# 20. Розділ про Шлях

#### 273

Восьмичастинний шлях - найкращий, найкраща з істин -- чотири вислови. Незворушність - найкраща з дхамм, а з двоногих найкращий - прозорливий.

#### 274

Ось це - шлях і немає іншого для прояснення зору. Ви, ідіть ним, адже це одурить Мару.

#### 275

Ідучи ним, ви покладете край страждання. Цей шлях вказано вам мною, коли я дізнався як видаляти стріли.

#### 276

Вам самим слід спробувати. Татхагати лише виголошують. Ідучи зосередженими, вони звільняються від кайданів Мари.

#### 277

Коли бачити з мудрістю - "Всі санкхари непостійні", тоді відвертаєшся від страждання. Ось шлях до очщення.

#### 278

Коли бачити з мудрістю - "Всі санкхари болісні", тоді відвертаєшся від страждання. Ось шлях до очщення.

#### 279

Коли бачити з мудрістю - "Всі дхамми бездушні", тоді відвертаєшся від страждання. Ось шлях до очщення.

#### 280

Хто не встає, коли час вставати; юний, сильний, проте схильний до лінощів, із пригніченими намірами й думкою, той, млявий і ледачий, не знайде шляху до мудрості.

#### 281

Слід оберігати мову, переймати думку, не чинити неправильного тілом. Слід очистити ці три напрямки дії, здійснити поступ на шляху, повідано самовидцем.

#### 282

Адже чин породжує розуміння, відсутність чину - її занепад. Засвоївши це роздоріжжя буття й забуття, слід утвердити себе так, щоби мудрість збільшувалася.

#### 283

Зрубай ліс жадань, а не дерево. Ліс породжує страх. Зрубавши і ліс, і підлісок, будьте звільненими, о, послушники!

#### 284

Адже допоки навіть найменший підлісок жадання чоловіка до жінок не зрубано, доти думка його прив'язана, наче теля, що ссе молоко у матері.

#### 285

Розтрощи свою хіть, немов рукою - осінній лотос. Плекай лише шлях миру, Звільнення, вказане Сугатою.

#### 286

"Тут я мешкатиму в дощ, а тут -- узимку й улітку", - так думає дурень. Він не усвідомлює перешкоди.

#### 287

Схибнутого на синах і худобі, чоловіка із збентеженою думкою, забирає смерть, наче велика повінь -- село уві сні.

#### 288

Ні сини є захистом, ні батько, та й ні родичі -- тому, кого схопила смерть, немає захисту в рідних.

#### 289

Засвоївши це твердження, освічений, застережений чеснотою, швидко розчистить шлях, що веде до Звільнення.

---

## Примітки до Розділу 20

**283.** рядок містить цікаву гру слів, адже *ліс* і *жадання* на Палі позначаються одним словом -- *vana*.

**285.** Сугата -- *su-gata* -- "той, що добре (далеко) пішов" -- один з епітетів Будди.
