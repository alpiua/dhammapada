# 21. Розділ про різне

#### 290

Якщо, відмовившись від поміркого щастя, він бачить, що отримає велике щастя, розумному слід пожертвувати поміркним щастям, узявши до уваги велике щастя.

#### 291

Він бажає щастя собі, спричиняючи нещастя іншим. Сплутаний, змішаний з ненавистю, від ненависті він не звільнюється.

#### 292

Те, що слід зробити -- відкидається, те, що не слід -- робиться. У таких пихатих, запаморочeних потяги зростають.

#### 293

Проте у цупких, чия увага постійно спрямована на тіло, хто не займається тим, що не слід робити, а впевно чинить те, що слід - в уважних, усезнаючих - потяги відступають.

#### 294

Убивши матір, батька та двох царів-воякіів, убивши царство з його піддадними, брахман іде незворушний.

#### 295

Убивши матір, батька та двох царів-учених, убивши п'ятим тигра, брахман іде незворушний.

#### 296

Добре розбудженими завжди прокидаються учні Готами, чия увага і вдень, і вночі постійно спрямована до Будди.

#### 297

Добре розбудженими завжди прокидаються учні Готами, чия увага і вдень, і вночі постійно спрямована до дхамми.

#### 298

Добре розбудженими завжди прокидаються учні Готами, чия увага і вдень, і вночі постійно спрямована до сангхи.

#### 299

Добре розбудженими завжди прокидаються учні Готами, чия увага і вдень, і вночі постійно спрямована до тіла.

#### 300

Добре розбудженими завжди прокидаються учні Готами, чия думка і вдень, і вночі радіє ненасильству.

#### 301

Добре розбудженими завжди прокидаються учні Готами, чия думка і вдень, і вночі радіє розмислу.

#### 302

Важко піти, важко цьому радіти. Важке, болісне домашнє життя. Болісний зв'язок із несхожими, страннього спостігає страждання. Отже, хай він не буде ні странім, ані стражданим.

#### 303

Впевненого, сповненого чесноти, наділеного славою, заможністю - в якому б місці він не опинився, там же й ушановують.

#### 304

Правдиві сяють звіддаля, немов засніжені гори. Неправдивих у світі не видно, як стріл, випущених уночі.

#### 305

Сидячи на самоті, сплячи на самоті, мандруючи невтомно на самоті, тамуючи себе на самоті, слід радіти на краю лісу.

---

## Примітки до Розділу 21

**294-295.** Сенс цих рядків і досі викликає суперечки. Одні вважають, що істинно праведна людина залишатиметься такою, якщо уб'є (ненавмисне) батька чи матір. Інші вбачають в цих образах алегорію: *матір* -- бажання, *батько* -- марнославство, *два царі* -- два хибні погляди щодо тіла, а саме на його уявну вічність, та на його уявне знищення; *царство з підданими* -- чуттєві насолоди; *тигр* -- гнів.
