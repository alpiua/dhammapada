# 18. Розділ про нечисті

#### 235

Немов пожовклий лист ти зараз, і слуги Ями бовваніють поруч тебе. Стоїш у паші смерті, проте не знайти в тебе припасу на дорогу.

#### 236

Створи із себе острів, дерзай швидко, будь освіченим! Очищений від нечистей, незаплямований, ти прийдеш до небесної обителі шляхетних.

#### 237

Наприкінці життя ти зараз, наближаєшся впритул до Ями. Проте немає тобі, де перепочити, не знайти в тебе припасу на дорогу!

#### 238

Створи із себе острів, дерзай швидко, будь освіченим! Очищений від нечистей, незаплямований, ти більше не прийдеш до народження й старості.

#### 239

Послідовно, мало-помалу, знову й знову, як срібляр видаляє нечисть із срібла, мудрецю слід видаляти її із себе самого.

#### 240

Як іржа, що з'явилася на залізі, з'їдає те, з чого виникла, так і власні вчинки такого, що зловживає дхоною, приводять до лихого місця.

#### 241

Нечитання - нечисть писань, занедбаність -- нечисть домів, ледачість -- нечисть вроди, запаморочeння сторожі -- нечисть.

#### 242

Нечисть жінки - дурна поведінка, скнарість - нечисть того, хто дає, лихі речі - нечисті у цьому світі й у тому.

#### 243

З цих нечистей найбрудніша -- це невігластво, найбільша нечисть. Відкинувши цю нечисть, послушники, будьте вільними від нечистей!

#### 244

Життя легко жити безсовісним, зухом-вороною, дошкульним, вискочкою, безоглядним, ницим.

#### 245

Але важко жити совісним, постійно шукаючи чистоти, відкритим, обережним, непорочним, далекоглядним.

#### 246-247

Хто знищує життя, говорить неправду, відбирає те, що йому не дано в світі, ходить до дружини іншого, та такий чоловік, що віддається споживанню п'янких напоїв, - той підкопує себе під корінь прямо тут, у цьому світі.

#### 248

Знай же, дорогий муже, - злі речі нестримні. Не дозволяй жадобі та несправедливості піддати тебе тривалому страждання.

#### 249

Людина ж подає так, як вірує, так, наскільки вдячна. Отже, той, хто схвильований їжею та напоями інших, не просувається до заглиблення ні вдень, ні вночі.

#### 250

А у кого це вирубано, викорінено, видалено - просувається до заглиблення і вдень, і вночі.

#### 251

Немає вогню, подібного до пристрасті. Немає демона, подібного до гніву. Немає пастки, подібної до облуди. Немає річки, подібної до жадання.

#### 252

Легко побачити вади інших, власні ж побачити важко. Справді, він просіває вади інших, наче солому, а власні приховує, як шулер -- нещасливі кості.

#### 253

У того, хто переймається вадами інших, постійно свідомого своїх образ потяги збільшуються. Далеко йому до знищення потягів.

#### 254

У небі немає шляху, немає самітника поза нами. Юрба втішається плетивами, Татхагати -- вільні від плетив.

#### 255

У небі немає шляху, немає самітника поза нами. Немає вічних санкхар, у Пробуджених немає коливань.

---

## Примітки до Розділу 18

**240.** *зловживає дхоною* -- тобто надужває якоюсь із чотирьох речей, необхідних для послушника, цебто одягом, милостинею, житлом та ліками.

**254.** *поза нами* -- тобто за межами вчення Будди

*Татхагата* -- буквально "той, хто став справжнім", або "той, хто справді пішов" -- епітет арахантів і Будди.
