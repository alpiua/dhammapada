# 12. Розділ про себе

#### 157

Хто собі милий, нехай надійно вберігає себе. Освіченому слід пильнувати під час будь-якої з трьох варт.

#### 158

Спочатку, слід самому утвердися в належному, а опісля напучувати іншого. Освіченому не слід брудниться.

#### 159

Якби він сам чинив так, як навчає іншого! Добре стриманий, звичайно, стримає іншого. Справді, важко стримувати себе.

#### 160

Кожен сам собі захисник. Хто ж інший міг би бути захисником? Належно стримавши себе, можна отримати захисника, якого важко одержати.

#### 161

Зло, скоєне самим собою, народжене собою, що походить із себе, розколює недоумка, як діамант -- кам'яного самоцвіта.

#### 162

У кого надто лиха вдача -- той, наче малува, що оповила дерево сал, - він коїть собі те, що бажає йому ворог.

#### 163

Легко робиться недобре собі та непотрібне. Те ж, що і добре, і потрібне, - це робити найважче.

#### 164

Хто зневажає вчення Арахантів, шляхетних, тих, хто живе згідно дхамми, недоумок, що покладається на хибний погляд, приносить плоди, мов очерет каттхака -- собі на загибель.

#### 165

Адже собою чиниться зло, собою опоганюєшся. Собою не чиниться зло, собою ж відчищуєшся. Чистота й нечисть походять із самого себе. Жодному не очистити іншого.

#### 166

Не слід нехтувати своїм благом заради блага іншого, хоч і великого. Збагнувши своє благо, слід визискувати блага справжнього.
