# 15. Розділ про щастя

#### 197

Справді, щасливо ми живемо - серед ворожих неворожі. Серед ворожих людей ми мешкаємо неворожі.

#### 198

Справді, щасливо ми живемо - серед хворобливих нехворобливі. Серед хворобливих людей ми мешкаємо нехворобливі.

#### 199

Справді, щасливо ми живемо - серед стурбованих нестурбовані. Серед стурбованих людей ми мешкаємо нестурбовані.

#### 200

Справді, щасливо ми живемо -- такими, що не мають нічого. Будемо жити, споживаючи блаженство, ніби променисті боги.

#### 201

Перемога породжує ненависть - болісно жити переможеному. Спокійний живе щасливо, полишивши перемогу й поразку.

#### 202

Немає вогню, такого як пристрасть. Немає нещастя, такого як гнів. Немає страждання, такого, як кхандхи. Немає щастя, вищого за спокій.

#### 203

Голод - найбільша хвороба. Санкхари -- найбільше страждання. Для того, хто засвоїв це, як воно є, Звільнення -- найбільше благо.

#### 204

Відсутність хвороби -- найбільше надбання. Удоволення -- найбільше багатство. Хто заслуговує на довіру -- найкращі з родичів. Звільнення -- найбільше благо.

#### 205

Скуштувавши смак самотності та смак спокою, стаєш вільним від болю, від зла, покріплюючись смаком блаженства дхамми.

#### 206

Добре побачення зі шляхетними, спільність з ними завжди щаслива. Ніколи не бачачи дурнів, також будеш щасливим.

#### 207

Адже хто ходить до товариства дурнів, мучиться протягом довгого часу. Товариство дурнів, як недругів -- завжди болісне, а товариство мудрого, щасливе, немов зустріч рідні.

#### 208

Отже: за розумним, і проникливим, і багатовченим, терплячим, ревним, і шляхетним, за таким правдивим, мудрим мужем слід іти, як місяць іде за шляхом зірок.

---

## Примітки до Розділу 15

**202.** *кхандхи* -- п'ять груп прив'язаності до уявлення про власне Я: стосовно форми (фізичних явищ, включно з тілом), відчуттів, образного мислення (надавання назв), штучних вигадок (санкхари), свідомості.

**203.** *санкхари* -- буквально означає "збирання докупи", "конструкції", причому з негативним відтінком штучності. Це поняття застосовують до фізичних та ментальних явищ, а також до їх поєднання. В деяких текстах *санкхара* -- це четверта з кхандх, або ж усі вони разом узяті. Головними рисами *санкхар* є їх нетривкість та відсутність сталості.
