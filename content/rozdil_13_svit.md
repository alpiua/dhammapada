# 13. Розділ про світ

#### 167

Слід не дотримуватися ницого вчення, не жити із запаморочeнням, не додержуватись хибних поглядів, не переймитися світом!

#### 168

Слід підвестися, не бути запаморочeним, слідувати доброчинному вченню! Хто дотримується доброчинного вчення, щасливий у цьому світі та в іншому.

#### 169

Слід слідувати доброчинному вченню, та не слідувати лиходійному. Хто дотримується доброчинного вчення, щасливий у цьому світі та в іншому.

#### 170

Хто спостерігає світ так, ніби побачив бульбашку, ніби побачив примару, того не бачить цар смерті.

#### 171

Ідіть, погляньте на цей світ, гарний, наче царська колісниця. Де занурюються дурні, для обізнаних немає притягання.

#### 172

Хто, колись бувши запаморочeним, згодом став незапаморочeним -- засвічує цей світ, як місяць, що вийшов з-за хмари.

#### 173

Хто, вчинивши зло, спокутує його корисними вчинками -- засвічає цей світ, як місяць, що вийшов з-за хмари.

#### 174

Осліплий цей світ, мало хто бачить у ньому ясно. Обмаль тих, хто потрапить до неба, немов пташка, що виплуталася із сільця.

#### 175

Лебеді прямують шляхом сонця. Надприродними силами просуваються у просторі. Розумні виходять за межі цього світу, перемігши Мару з військом.

#### 176

Для людини, що переступила одну дхамму, котра говорить неправдиво, зрікається іншого світу, немає такого зла, якого вона не могла б скоїти.

#### 177

Справді, скнари не потрапляють до світу богів, дурні ж не прославляють щедрість. А розумний полюбляє щедрість, саме так він стає щасливим деінде.

#### 178

Понад єдиновладдя над усією землею, сходження на небо чи панування в усіх світах -- плід вступу до Потоку найкращий.

---

## Примітки до Розділу 13

**178.** *плід вступу до Потоку* -- *sotapatti* -- перша з чотирьох стадій на шляху досягнення Просвітлення. Вважалося, що досягши її, людина сягне Ніббани у щонайбільше сім народжень, причому жодного разу вона не народиться на рівні, нижчому за людський.
